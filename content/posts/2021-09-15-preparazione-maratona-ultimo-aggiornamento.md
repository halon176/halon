+++
title = "Preparazione Maratona - Ultimo aggiornamento"
date = 2021-09-15
images = ["/covers/preparazione-maratona-2.jpg"]
categories = ["running"]
+++

Alla Maratona mancano ufficialmente 3 giorni ed una manciata di ore. Ormai la preparazione è terminata e me la sto prendendo comoda per recuperare le energie per il grande giorno.

## Il Muro

Un mese fa feci l'allenamento più lungo in vista della gara, 36km corsi partendo alle 5 del mattino. Tre ore e quaranta di impresa atletica ed un ottimo banco di prova. 

La mia curiosità principale era nel testare il famigerato __muro del maratoneta__. Sembra sia un'esperienza condivisa da tutti i runner, si tratta di una sensazione di totale crollo fisico e mentale, una sensazione di stanchezza che ti porta certe volte ad abbandonare la gara. Normalmente si manifesta al 30esimo chilometro di gara, pertanto sono stato molto attento a captare le varie sensazioni per riuscire a controllarle.

L'unica sensazione degna di nota è stato un dolore al fianco destro, circa a meta del torace, la provenienza del quale mi è ancora sconosciuta, è perdurato per qualche chilometro per poi scomparire del tutto.

Dal trentesimo chilometro in avanti sentivo comunque una grande stanchezza ma nulla di diverso da ciò che ho sentito le prive volte che affrontavo i 21km, forse pure in misura minore.

Un fatto secondo me degno di nota si evince dal monitoraggio della frequenza cardiaca, attorno al trentesimo chilometro è schizzata verso il massimo e si è mantenuta per un po attorno ai 190bpm, anche se poi sembrava prendere un trend discendente.

![](../img/ilmuro.jpg#center)

Forse è colpa delle due pause troppo ravvicinate o forse è proprio questo il fatidico muro. Credo che sarebbe intollerabile mantenere una tale frequenza per altri 6km quindi non ci resta che sperare in bene.

## La Gara

A differenza delle prime comunicazioni la partenza della gara è stata spostata dalle 5 alle 7 del mattino, questo significa che le 4 ore verranno corse per lo più sotto il sole. Per giunta il meteo prevede pioggia per due giorni precedenti alla gara, quindi nel migliore dei casi ci sarà l'afa e nel peggiore la pioggia.

Confido nel fatto che i rifornimenti ogni 5 chilometri risolveranno la maggior parte dei problemi.