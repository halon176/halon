---
title: "La crisi dei 30"
date: 2021-03-08
draft: false
cover:
    image: "../posts/img/trenta.jpg"
    # can also paste direct link from external site
    # ex. https://i.ibb.co/K0HVPBd/paper-mod-profilemode.png
    alt: "<alt text>"
    caption: ""
    relative: false # To use relative path for cover image, used in hugo Page-bundles
params:
    ShowShareButtons: true

categories: ["blog","running","reading"]
---

La crisi dei 30 anni credo sia comune a tutti, anche se spiegarla non è affatto facile. Non è scontata come quella di mezza età, quella verso i 40, quella che idealmente ti fa avvicinare di più al giorno della porte piuttosto che a quello della nascita. E' percepita comunque come un punto di svolta, sopratutto per persone come me che ne hanno avuta una ai 20, una ai 25, e chissà quante altre arriveranno.

Ciò che rende delicato il momento è senza dubbio l'ambiguità della propria situazione, confrontandoti con i coetanei ci si trova con una parte che è convivente ed in attesa del secondo figlio e l'altra che si lamenta di essere stata truffata per mentre cercava di comprare la Playstation 5 su ebay. Onestamente parlando, mi sento infinitamente più vicino al secondo gruppo piuttosto che al primo.

A questo punto scatta un meccanismo simile a quello che ci fa fare buoni proposito a capodanno, si cerca di sopperire in qualche maniera alle mancanze di una vita con qualche gesto audace, e chi sono io per esimermi da tale tradizione?

Scegliere degli obbiettivi non è cosi facile, nell'anno della pandemia molte attività sono precluse ma sono riuscito comunque venirne a capo. Ho deciso due obbiettivi, uno fisico uno mentale.

* Correre una maratona.
* Leggere tutti i giorni.

Il primo è abbastanza facile da spiegare, correre 42 chilometri partendo da una situazione di quasi assoluta sedentarietà non è facile ma credo sia fattibile, sarà un'ottima sfida.

Il secondo punto è più delicato, ho sempre letto ma sempre in maniera molto incostante, mi capita di finire un libro nel giro di pochi giorni ma anche di passare mesi senza aprire un libro. La mia incostanza mi è sempre pesata molto cosi ho deciso che un obbiettivo tanto banale possa darmi quel minimo di disciplina. Inizialmente pensavo ad una cosa come "leggere un libro a settimana" ma un libro medio di 250 pagine in 7 giorni vorrebbe dire 35 pagine al giorno, obbiettivo che in periodi di tanti impegni è tutt'altro che banale, quindi punto ad un obbiettivo più basso ma sicuramente fattibile.

### Tracciamento dei progressi
[Ho creato una pagina](https://halon.cc/diario-di-un-runner/) per tenere traccia dei risultati della corsa ed avere un'idea molto chiara di come sta procedendo. Ovviamente partendo da autodidatta farò tanti errori ma è anche bello sporcarsi le mani procedendo alla cieca.