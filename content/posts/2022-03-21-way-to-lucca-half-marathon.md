+++
title = "Way to Lucca Half Marathon"
date = 2022-03-21 21:56:12
images = ["/covers/lucca-half-marathon.jpg"]
categories = ["blog","running"]
+++

Potrebbe essere l'effetto di questa sorta di menopausa post 30 ma ormai a noi star fermi ci fa schifo. Ci volevo un qualcosa prima della maratona di Berlino di settembre, quindi eccoci qui: 8 maggio 2022 - Lucca Half Marathon.

# Recupero dalla Maratona

Anche se ormai sono passati diversi mesi, ricordo molto bene l'interminabile arco di tempo che mi è servito per recuperare la forma pre-gara. La maratona è davvero logorante, sono riuscito a correre 5 chilometri dopo due settimane, con una velocità ridicola ed uno sforzo disumano. Nell'arco di ulteriore mese sono riuscito a raggiungere un buon ritmo ma comunque sotto i tempi precedenti. Dopo uno stop obbligato da motivi medici di due mesi e un'altro mese di allenamento sono finalmente tornato alla forma precedente. In tutto 4 mesi, un'infinità di tempo che fa capire bene l'effetto della maratona su un fisico non allenato.

# Lucca Half Marathon

Si dice che fare una mezza maratona in preparazione di una intera sia una sciocchezza. I metodi di preparazione sono completamente diversi, secondo alcuni perfino controproducenti ma ovviamente me ne fotterò allegramente di tutti questi tecnicismi. Il percorso è piacevole, la location vicina e la gara non troppo impegnativa, questo mi basta.

Lucca è una delle mie città preferite, non solo della Toscana ma dell'intero paese e la gara si svolge proprio sopra il monumento più rappresentativo: le mura. Ecco il percorso dal sito ufficiale (fatto con lo screenshot del telefono...)

![](../img/lhm-percorso.jpg#center)

# Obbiettivo della gara

Durante la Run Rome, spinto dall'estremo entusiasmo ho conseguito il mio migliore tempo nella mezza maratona: 1h 56 minuti. Significa una velocità media di 5,30 minuti/km, velocità abbastanza pazzesca per me che sono surrogato di un bradipo. Questa volta bisognerà alzare il tiro, qualcosa di ambizioso ma anche realistico. Il TOP sarebbe **1h50m**, per una **velocità media di 5,15** ma non credo di esserne in grado. Asticella più bassa ma decisamente più realistica sarebbe 1h52m con vm di 5,20. Mi rendo conto che sembrano variazioni di poco conto ma per un fisico come il mio sono differenze abissali, deciderò nel prossimo mese di allenamento la velocità più consona.

# Scarpe

Quasi dimenticavo, ho cambiato le scarpe passando alle fighissime [Brooks Ghost 14](https://www.brooksrunning.com/en_us/ghost-14-mens-cushioned-road-running-shoe/110369.html) (quelle sulla copertina).